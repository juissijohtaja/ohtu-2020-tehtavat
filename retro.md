Start, Stop, Continue, More of, Less of Wheel -tekniikassa tavoitteena on saada tiimiltä palautetta sen toimintatavoista. Keskustelua käydään noin 10 minuuttia pienillä ryhmillä ja 25 minuuttia isommilla.

Aluksi piirretään paperille ympyrään viisi sektoria ja niihin kirjoitetaan sanat “start”, “stop”, “continue”, “more of” ja “less of”. Sitten kysytään tiimiltä mitä toimintatapoja halutaan aloittaa, lopettaa, jatkaa sekä mitä asioita halutaan tehdä enemmän tai vähemmän.

Saadut kommentit kirjataan esim. pienille lapuille, jotka liimataan sopivaan sektoriin paperilla. Näin saadaan muodostettua kokonaisnäkymä tiimin palautteesta ja toimintatapojen kehittämisestä.

Glad, Sad, Mad -tekniikassa pyritään saamaan laaja näkymä tiimin tunnelmista ja yksittäisiin asioihin ei paneuduta kovin syvällisesti. Keskustelun pituus on enintään 60 minuuttia.

Aluksi kirjoitetaan esim. taululle sanat “glad”, “sad” ja “mad”. Tämän jälkeen kukin tiimiläinen voi kirjoittaa pienille lapuille, mistä asioista menneen sprintin aikana on ollut iloinen, surullinen tai jopa vihainen. Laput sijoitetaan oikeisiin sarakkeisiinsa ja sen kukin tiimin jäsen äänestää noin viittä asiaa, mistä asioista he haluaisivat keskustella. 

Keskustelu aloitetaan eniten ääniä saaneista havainnoista ja ne käydään läpi äänimäärän perusteella kunnes kaikki on käyty läpi tai aika loppuu. Keskustelun aikana havainnoista voi olla samaa tai eri mieltä ja keskustelussa tulee ensisijaisesti keskittyä siihen, miten asian suhteen toimitaan seuraavassa sprintissä.